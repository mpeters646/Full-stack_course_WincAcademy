# Welke onderwerpen moet je toelichten

## 1. De oorsprong van Scrum

- Wat is Scrum? Waar komt het vandaan? Waarom is het ontstaan?

  - Scrum is een _framework_ of _methodiek_ die door Jeff Sutherland en Ken Schwaber in de vroege jaren 90 tot stand is gekomen. Dit _framework_ is gebaseerd op empirisme, dit is een theorie die er vanuit gaat dat kennis onstaat uit ervaringen en dat beslissingen worden genomen op basis van wat bekend is.

  - De naam 'Scrum' komt voort uit een paper geschreven door Takeuchi en Nonaka, 2 erkende _management-denkers_. Zij verwezen naar de sport rugby, waarbij het belang van teamwork werd benadrukt.

  - Scrum is ontstaan uit _**frustratie**_ waarom het zo moeilijk was om projecten succesvol af te ronden.

- Hoe staat Scrum in relatie tot Agile werken?

  - Scrum is een manier van werken, met behulp van de Agile techniek wordt er gestreefd naar een zo’n effectief en flexibel mogelijke werkwijze. In een organisatie wordt een team opgesteld die gebruik maakt van deze methode, waarbij projecten op een zeer productieve wijze stapsgewijs worden opgeleverd.

- Waarom is Scrum specifiek zo geschikt voor development werk?

  - Scrum wordt vaak gebruikt bij software of producten waarvan de klant of gebruiker nog niet goed weet wat hij wil en waarbij men al doende leert om de eisen en wensen beter te beschrijven en in bruikbare software of producten om te zetten. Vaak weet men pas wat men wil als men het prototype ziet en dan worden alsnog de eisen aangepast. Scrum heeft de flexibiliteit om met laat-wijzigende eisen en wensen om te gaan.

## 2. Scrum rollen

Bij scrum kent men drie hoofdrollen.  
Deze zijn:

- ### Wat is de rol van de Scrummaster?

  De scrummaster begeleidt en helpt het team door ervoor te zorgen dat het juiste scrumproces gevolgd wordt. Hij verzorgt ook eventuele trainingen. De scrummaster regelt alle vergaderingen. Ook regelt hij de voorzieningen zoals een werkruimte, hardware en software. De scrummaster zorgt ervoor dat het team niet lastig gevallen wordt door derden die met extra eisen tussendoor komen of die bijvoorbeeld tijdelijk mensen nodig hebben uit het team. De scrummaster is geen projectmanager. Hij regelt bijvoorbeeld niet de personele zaken zoals selectie, beoordeling en beloning van de mensen. Dit bevordert de openheid en samenwerking.

- ### Ontwikkelteam / expertteam

  Het ontwikkelteam is multidisciplinair samengesteld en is verantwoordelijk voor het afleveren van de software of het product aan het einde van elke sprint. Het team bestaat meestal uit drie tot negen personen. Het team organiseert zichzelf. Zij doen de analyse, ontwerp, ontwikkeling, test en documentatie en zorgen dat er aan het eind van de sprint een kant-en-klaar product of werkende software is, dat in principe in productie genomen kan worden.

- ### Product owner

  De product owner oftewel producteigenaar is de opdrachtgever of klant. Hij/zij heeft het meeste belang bij de software of het product dat gemaakt wordt. Hij of zij zorgt ervoor dat de rekening betaald wordt. Zij beheert ook de product backlog en bepaalt wat er moet gebeuren en in welke volgorde. In principe wordt begonnen met het belangrijkste, waar het meeste voordeel mee te behalen is, wat boven aan de product backlog staat.

## 3. Scrum Events

- ### Wat is "Retro" (Retrospective)?

  De evaluatie (_retrospective_) is bedoeld om te leren van wat goed en fout ging met als doel om als team nog beter te worden. Alle teamleden zijn dan ook aanwezig. Het overleg duurt hooguit drie uur per maand en wordt geleid door de scrummaster. Men maakt een rondje en iedereen zegt wat goed en fout ging. Men kan ook zeggen wat het meeste opviel of wat het moeilijkste was. Het is niet de bedoeling om mensen de schuld te geven van een vertraging. De bedoeling is hieruit lering te trekken voor komende sprints.

  Een "Retro" of Sprint Retrospective is een standaard onderdeel van het Scrum framework en aan het eind van een sprint reflecteerd het team (los van de inhoud) op het teamproces, hun werkwijze, en de onderlinge relaties.

- ### Wat is Refinement?

  Product Backlog _Refinement_ wordt in de Scrum Guide, de 'Scrum spelregels', beschreven als het toevoegen van detaillering, inschatting en structuur aan de Product Backlog. ... Het is aan het Scrum Team om te bepalen hoe en wanneer deze Product Backlog Refinement plaatsvindt.

- ### Wat is Standup?

  Tijdens de daily standup meeting beantwoordt iedereen drie vragen:

  - Wat heb ik bereikt sinds de vorige daily standup?
  - Wat ga ik vandaag bereiken?
  - Verwacht ik obstakels, en kan het team me daarbij helpen?

  De Daily Scrum, ook wel _standup_ meeting of daily standup meeting genoemd, is een dagelijkse bijeenkomst van het Scrumteam van maximaal 15 minuten. Het is belangrijk dat deze tijdsduur nooit overschreven wordt. Het doel van de daily standup meeting is om werkzaamheden op elkaar af te stemmen en een plan te hebben voor de komende 24 uur. De tijd en plaats van de daily standup meeting zijn altijd hetzelfde.
